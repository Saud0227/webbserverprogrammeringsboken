:imagesdir: chapters/databases/images


= Databaser

En databas är en välorganiserad, det vill säga uppbyggd enligt nedskrivna regler, centraliserad, samling av data.

.**Data** vs **information**.
[NOTE]
==== 
Information är behandlad data - det vill säga data som någon kan använda för att tillföra något slags värde i någon slags process eller sammanhang.

Man kan säga att data blir information när någon tittar på eller behandlar den.
====

[discrete]
== Typer av databaser

Det finns i dag två huvudsakliga typer av databaser: *Relationsdatabaser* och *dokument/nod-baserade databaser*. Andra ord som används för att skilja på dessa två typer av databaser är *SQL* (relationella) och *NoSQL* (dokument/nod-baserade).

I den här kursen kommer vi enbart använda oss av SQL-baserade databaser, det vill säga *Relationsdatabaser*.

== Grundläggande terminologi

=== Databashanterare

En Databashanterare/Databashanteringssystem, eller DBMS (Database Management System), är mjukvara som gör det möjligt att på ett effektivt och säkert sätt *definera*, *hämta* och *modifiera* innehåll i en databas.

Man kan inte kommunicera direkt med en databas; all kommunikation sker via en databashanterare.

I den här kursen kommer vi använda oss av *SQLite* som DBMS.

=== Tabeller, rader och kolumner

En relationsdatabas består av en eller flera *tabeller* Varje tabell har ett namn, och består av *rader* och *kolumner*.

.Exempel på en tabell för att hålla koll på böcker
[cols=">1,<3,>1", width="45%"]
|===
3+^| *books*
| *id*  | *title*                   | *page_count*
|  1    | 'Catch 22'                | 464
|  2    | 'To Kill a Mockingbird'   | 336
|  3    | '1984'                    | 328 
|  4    | 'The Stranger'            | 123
|=== 

Tabellen ovan har namnet `books`, och har 4 rader och 3 kolumner.

=== Entiteter och tabeller
En tabell i en databas kallas för en *entitet*

=== Tupler och rader
Varje rad i tabellen kallas för en *tupel* och beskriver en *post* i tabellen. 

I books-tabellen innehåller varje tupel information om en bok.

=== Attribut och kolumner
Varje kolumn beskriver en egenskap, eller *attribut* för posten. 

I books-entiteten är `id`, `title` och `page_count` attribut.

.**Attribut måste vara atomära**
[WARNING]
====
Attribut _måste_ vara *atomära*, det vill säga i varje "cell" eller "fält" får det maximalt finnas _ett_ (1) värde - man får t.ex inte lagra flera titlar i en och samma cell. 

.En *felaktig* tabell med icke-atomära värden i phone_number kolumnen.
[cols=">1,<2,>3", width="70%"]
|===
3+^| *contacts*
| *id*  | *name*             | *phone_number*
|  1    | 'Hermione Granger' | "555-123 45 67", "555-234 56 78"
|  2    | 'Ron Weasly'       | "555-234 56 78"
|=== 

====

== Tabeller och relationer

En relationsdatabas består av tabeller och relationerna mellan tabellerna.

=== Primärnyckel och unika rader

Varje rad i en tabell _måste_ vara unik, det vill säga, i varje tabell får det inte förekomma två rader där samtliga kolumner är identiska.

Detta löses enklast genom att varje tabell har ett _attribut_ som kallas för *primärnyckel* eller *primary key*.

När man skapar tabellen talar man om vilket av attributen som kommer vara primärnyckeln. 

I tabellen ovan har den som skapat tabellen valt attributet `id` som primärnyckel. En primärnyckels värde _måste_ vara unikt för tabellen och kolumnen.

Detta innebär att även om det skulle finnas två böcker som heter _"The Stranger"_, och som båda råkar ha 123 sidor kommer raden fortfarande vara unik, eftersom den kommer få en unikt värde på primärnyckeln.

.Varje tupel är fortfarande unik, trots att det finns två böcker med samma titel och sidantal.
[cols=">1,<3,>1", width="45%"]
|===
3+^| *books*
| *id*  | *title*                   | *page_count*
|  1    | 'Catch 22'                | 464
|  2    | 'To Kill a Mockingbird'   | 336
|  3    | '1984'                    | 328 
|  4    | 'The Stranger'            | 123
|  5    | 'The Stranger'            | 123
|=== 

Databashanterarens (SQLite) kontrollerar att varje primärnyckel/tupel är unik.

.Namngivning av primärnyckeln
[NOTE]
==== 
I den här kursen kommer vi:

- *alltid* använda namnet *id* för primärnyckeln, men primärnyckeln _kan_ heta vad som helst.
- *alltid* använda *automatiskt inkrementerande heltal* för primärnyckeln, men primärnyckeln _kan_ vara vad som helst.
====

=== Relationer

För att knyta samman två tabeller behöver vi skapa en *relation*, det vill säga, en koppling, mellan dem. 

[cols=">1,<3,>1", width="40%"]
|===
3+^| *books*
| *id*  | *title*                   | *page_count*
|  1    | 'Catch 22'                | 464         
|  2    | 'To Kill a Mockingbird'   | 336         
|  3    | '1984'                    | 328         
|  4    | 'The Stranger'            | 123         
|  5    | 'Closing Time'            | 382         
|  6    | 'Animal Farm'             | 218         
|  7    | 'The Plague  '            | 312         
|  8    | 'Coming Up for Air'       | 393         
|===


[cols=">1,<3,<2,<2,>1", width="50%"]
|===
5+^| *authors*
| *id* | *name*            | *nationality* | *birth_year* | *shoe_size*
|  1   | 'Joseph Heller'   | 'American'    | 1923         | 42
|  2   | 'Harper Lee'      | 'American'    | 1926         | 36
|  3   | 'George Orwell'   | 'English'     | 1903         | 41
|  4   | 'Albert Camus'    | 'French'      | 1913         | 44
|===


I exemplet med böcker och författare behöver vi skapa en *en-till-många-relation* mellan authors och books - _en_ författare kan ha skrivit _många_ böcker (men en bok kan bara ha en författare).

=== Främmande nyckel

För att skapa en relation mellan två tabeller använder man en *främmande nyckel*. Man skapar en främmande nyckel genom att kopiera in värdet från  *primärnyckeln* i *en-änden* av relationen i en ny kolumn i *många-änden* av relationen.

I vårt fall innebär det att vi ska lägga till primärnyckeln från **author**-tabellen i **books**-tabellen (en för fattare kan ha skrivit flera böcker).

[cols=">1,<3,>1,<3", width="40%"]
|===
4+^| *books*
| *id*  | *title*                   | *page_count*  | *author_id*
|  1    | 'Catch 22'                | 464           | 1
|  2    | 'To Kill a Mockingbird'   | 336           | 2
|  3    | '1984'                    | 328           | 3
|  4    | 'The Stranger'            | 123           | 4
|  5    | 'Closing Time'            | 382           | 1
|  6    | 'Animal Farm'             | 218           | 3
|  7    | 'The Plague  '            | 312           | 4
|  8    | 'Coming Up for Air'       | 393           | 3
|===

.Namngivning av den främmande nyckeln
[NOTE]
====
Den främmande nyckelns kolumn kan heta precis vad som helst, men i den här boken kommer den främmande nyckelns kolumn-namn **alltid** döpas enligt följande: **namnet på en-ändens tabellnamn _i singular_** följt av ett understreck och sen **id** (**author_id**)
====

== ER-Diagram

För att på ett smidigt sätt kunna _modellera_, det vill säga _designa_ relationsdatabaser finns _Entity Relationship Diagrams_ (ER-diagram).

ER-diagram illustrerar en databas logiska uppbyggnad, det vill säga vilka _entiteter_, _attribut_ och _relationer_ som finns i databasen - det beskriver inte den faktiska datan som lagras i databasen. 

[DISCRETE]
=== Entitet

En entitet (engelska: entity) representerar en en typ av sak som lagras i databasen. Entiteter ritas som rektanglar, med namnet (i singular) i mitten.

.Två entiteter
image::entities.png[Två entiteter i ett ER-diagram]

[DISCRETE]
=== Attribut

Attribut (engelska: attribute) representerar en egenskap på något som lagras i databasen. Attribut ritas som en ovaler, med namnet i mitten. Alla attribut måste tillhöra en tabell, och man drar ett streck mellan entiteten och attributet för att visa vilken entitet ett attribut tillhör.

Om ett attribut på en entitet är unikt för den entiteten, det vill säga, det får i systemet som databasen modellerar inte finnas två saker som har samma värde på det attributet stryker man under det attributet.

.Två entiteter med attribut
image::entities_with_attributes.png[Två entiteter med attribut i ett ER-diagram]

`Primärnycklarna` är alltid understrukna.

[WARNING]
==== 
*Främmande nycklar*

Främmande nycklar ska aldrig ritas ut i ER-diagrammet, deras placering framgår av relationerna (se nästa rubrik)
====

[DISCRETE]
=== Sambandstyp/Relation

Sambandstyper (engelska: relation) visar på kopplingar mellan två entiteter. Sambandstyper ritas som romber. I mitten av romben står ett ett eller flera ord som beskriver entiteternas samband (oftast från ena entitetens perspektiv).

Varje sambandstyp är kopplad med streck till de ingående entiteterna.

[DISCRETE]
=== Kardinalitetsförhållanden

I varje ände av en sambandstyp framgår dess _kardinalitet_ (engelska: cardinality), som mer exakt beskriver vad entiteterna har för _kardinalitetsförhållanden_ eller samband.
Det finns tre typer av kardinalitetsförhållanden:


==== Ett-till-ett-samband (eller 1:1-samband)

Ett 1:1-samband innebär att de ingående entiteterna kan höra ihop med _ett_ exempel av entiteten i andra änden av sambandet.

==== Ett-till-många-samband (eller 1:*-samband)

Ett 1:*-samband innebär att de ingående entiteterna kan höra ihop med _ett_ exempel av entiteten i andra änden av sambandet.

En sambandstyp där entiteten i den ena änden av sambandet kan höra ihop med flera exempel av entiten i den andra änden, men varje exempel i den andra änden hör bara ihop med ett exempel av den första entiteten.

==== Många-till-många-samband (eller \*:*-samband)

Ett \*:*-samband innebär att ett exempel av var och en av de ingående entiteterna kan höra ihop med flera exempel av de övriga ingående entiteterna.

.Två entiteter med attribut och sambandstyp
image::entities_with_attributes_and_relations.png[Två entiteter med attribut och sambandstyp i ett ER-diagram]

I exemplet ovan kan man utläsa att *en* författare kan skriva *många* (men minst 1) böcker,
men en bok kan bara ha en författare. Det är med andra ord en en-till-många-samband.

Sambandstypen är i exemplet ovan är namngiven från författarens perspektiv ("wrote"), men skulle lika gärna kunna vara skriven från en boks perspektiv (t.ex "written by" eller "belongs to").